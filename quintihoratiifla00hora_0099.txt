Q. HORATII FLAccl

SATIRARUM

LIBER PRIMUS.

SATIRA Ι.

AD MAECENATEM,

Qui fit, Maecenas, ut nemo quam sibi sortem
Seu ratio dederit, seu fors objecerit, illa
Contentus vivat, laudet diversa sequentes?
“ O fortunati mercatores !'' gravis annis
Miles ait, multo jam fractus membra labore. 5
Contra mercator, navim jactantibus AustriS‚
“ Militia est potior: quid enim? concurritur3 horae
Momento cita mors venit, aut victoria laeta.’'
Agricolam laudat juris legumque peritus,
Sub galli cantum consultor ubi ostia pulsat. 10
Ille, datis vadibus qui rure extractus in urbem est,
Solos felices viventes clamat in urbe.
Caetera de genere hoc, adeo sunt multa, loquacem
Delassare valent Fabium. Ne te morer, audi
Quo rem deducam. Si quis deus, “ En ego,'' dicat, 15
“ J am faciam quod vultis: eris tu, qui modo miles,
Mercator: tu, consultus modo, rusticus: hinc vos, ⁴
Vos hinc, mutatis discedite partibus* Eia!
Quid statis 'l'' Nolint. Atqui licet esse beatis.
Quid causae est merito quin illis Jupiter ambas 20
Iratus buccas inflet, neque se fore posthac
Tam facilem dicat votis ut praebeat aurem?

Praeterea, ne sic, ut qui jocularia, ridens
Percurram: quanquam ridentem dicere verum
Quid vetat? ut pueris olim dant crustula blandi ᾖ
Doctores, elementa velint ut discere prima:

