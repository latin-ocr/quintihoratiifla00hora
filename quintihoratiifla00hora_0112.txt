»Μ Q. HORATIi FLACCI

SATIRA VI.

AD MAECENATEM.

Now, quia, Maecenas, Lydorum quidquid Etruscos
Incoluit fines, nemo generosior est te;

Nec quod avus tibi maternus fuit atque paternus

Olim qui magnis legionibus imperitarent3

Ut plerique solent, naso suspendis adunco 5
Ignotos, ut me libertino patre natum :

Quum referre negas, quali sit quisque parente

Natus, dum ingenuus. Persuades hoc tibi vere,

Ante potestatem Tulli atque ignobile regnum,

Multos saepe viros nullis majoribus ortos 10
Et vixisse probos, amplis et honoribus auctos:

Contra, Laevinum, Valeri genus, unde Superbus
Tarquinius regno pulsus fuit, unius assis

Non unquam pretio pluris licuisse, notante

J udice‚ quem nosti, populo, qui stultus honores 15
Saepe dat indignis et famae servit ineptus;

Qui stupet in titulis et imaginibus. Quid oportet

Nos facere, a vulgo longe lateque remotos?

Namque esto, populus Laevino mallet honorem

Quam Decio mandare novo3 censorque moveret 20
Appius, ingenuo si non essem patre natus:

Vel merito, quoniam in propria non pelle quiessem.

Sed fulgente trahit constrictos Gloria curru

Non minus ignotos generosis. Quo tibi, Tulli,

Sumere depositum clavum, fierique tribuno? 25
Invidia accrevit, privato quae minor esset;

Nam, ut quisque insanus nigris medium impediit crus
Pellibus, et latum demisit pectore clavum,

Audit continuo, “ Quis homo hic ?'’ et, “ Quo patre natus 'l''
Ut, si qui aegrotet quo morbo Barrus, haberi 30
Ut cupiat formosus, eat quacunque, puellis

Injiciat curam quaerendi singula, quali

Sit facie, sura quali, pede, dente, capillo :

Sic qui promittit, cives, Urbem sibi curae,

Imperium sore, et Italiam, et delubra deorum3 35
Quo patre sit natus, num ignota matre inhonestus,

Omnes mortales curare et quaerere cogit.—

Tune Syri, Damae, aut Dionysi filius, audes

Dejicere e saxo cives, aut tradere Cadmo 'l—

At Novius collega gradu post me sedet uno: 40

