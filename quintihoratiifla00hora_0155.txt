EPISTOLARUM LIB. Ι. 2. 147

EPISTOLA II.

AD LOLLIUM

TROJANI belli scriptorem, maxime Lolli,
Dum tu declamas Romae, Praeneste relegi ;
Qui, quid sit pulchrum, quid turpe, quid utile, quid non,
Planius ac melius Chrysippo et Crantore dicit.
Cur ita crediderim, nisi quid te detinet, audi. 5
Fabula, qua Paridis propter narratur amorem
Graecia barbariae lento collisa duello,
Stultorum regum et populorum continet aestus.
Antenor censet belli praecidere causam.
Quid Paris ’ἶ ut salvus regnet vivatque beatus, 10
Cogi posse negat. Nestor componere lites
Inter Peliden festinat et inter Atriden:
Hunc amor, ira quidem communiter urit utrumque.
Quidquid delirant reges, plectuntur Achivi.
Sediffione, dolis, scelere, atque libidine et ira, 15
Iliacos intra muros peccatur et extra.
Rursus, quid virtus et quid sapientia possit,
Utile proposuit nobis exemplar Ulyssem3
Qui, domitor Trojae, multorum providus urbes
Et mores hominum inspexit3 latumque per aequor, · 20
Dum sibi, dum sociis reditum parat, aspera multa
Pertulit, adversis rerum immersabilis undis.
Sirenum voces et Circae pocula nosti; ἲ
Quae si cum sociis stultus cupidusque bibisset,
Sub domina meretrice fuisset turpis et excors, ·= 25
Vixisset canis immundus, vel amica luto sus. ». ‚
Nos numerus sumus, et fruges consumere nati,
Sponsi Penelopae, nebulones, Alcinoique
In cute curanda plus aequo operata juventus 3
Cui pulchrum fuit in medios dormire dies3 et 30
Ad strepitum citharae cessatum ducere curam.
Ut jugulent hominem, surgunt de nocte latrones :
Ut teipsum serves, non expergisceris? Atqui
Si noles sanus, curres hydropicus: et, ni
Posces ante diem librum cum lumine, si non 35
Intendes animum studiis et rebus honestis;
Invidia vel amore vigil torquebere. Nam cur,
Quae laedunt oculum, festinas demere3 si quid
Est animum, differs curandi tempus in annum?
Dimidium facti, qui coepit, habet ι sapere aude3 40

