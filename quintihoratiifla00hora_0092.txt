Q. HORATII FLACCI.

Frangit trementes ilices:
Nec sidus atra nocte amicum appareat,
Qua tristis Orion cadit: 10
Quietiora nec seratur aequore‚
Quam Graia victorum manuS,
Quum Pallas usto vertit iram ab Ilio
In impiam Ajacis ratem. ’
O quantus instat navitis sudor tuis, 15
Tibique pallor luteus,
Et illa non virilis ejulatio,
Preces et aversum ad Jovem,
Ionius udo quum remugiens sinus
Noto carinam ruperit! 20
Opima quod si praeda curvo littore
Porrecta mergos juveris,
Libidinosus immolabitur caper,
Et agna Tempestatibus.

ODE X.

AD AMIC OS .

HORRIDA tempestas coelum contraxit, et imbres
Nivesque deducunt Jovem: nunc mare, nunc siluae,

Threi'cio Aquilone sonant. RapiamuS, amici,
Occasionem de die: dumque virent genua,

Et decet, obducta solvatur fronte senectus. 5
Tu vina Torquato move consule pressa meo.

Caetera mitte loqui: deus haec fortasse benigna
Reducet in sedem vice. Nunc et Achaemenio

Perfundi nardo juvat, et fide Cyllenea
Levare diris pectora sollicitudinibus: 10

Nobilis ut grandi cecinit Centaurus alumno :
“Invicte mortali3‚ dea nate puer Thetide,

Te manet Assaraci tellus, quam frigida parvi
Findunt Scamandri flumina, lubricus et Simois3

Unde tibi reditum certo subtemine Parcae 15
Βυρότες nec mater domum coerula te revehet.

Illic omne malum vino cantuque levato,
Deformis aegrimoniae dulcibus alloquiis.''

