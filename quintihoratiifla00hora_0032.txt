ο Q. HORATII FLACCI

Tellure, victorum nepotes
Retulit inferias J ugurthae.
Quis non, Latino sanguine pinguior,
Campus sepulcris impia proelia
Testatur, auditumque Medis
Hesperiae sonitum 'ruinae'l
Qui gurgeS, aut quae flumina lugubris
Ignara belli? quod mare Dauniae
Non decoloravere caedes'?
Quae caret ora cruore nostro?
Sed ne, relictis, Musa procax, jociS,
Ceae retractes munera Naeniae:
Mecum Dionaeo sub antro
Quaere modos leviore plectro.

ODE ΙΙ

AD CRISPUM SALLUSTIUM.

N ULLus argento color est avaris

Abdito terris, inimice lamnae

Crispe Sallusti, nisi temperato
Splendeat usu.

Vivet extento Proculeius aevo,

Notus in fratres animi paterni:

Illum aget penna metuente· solvi
Fama superstes.

Latius regnes avidum ⁴domando

Spiritum, quam si Libyam remotis

Gadibus jungas, et uterque Poenus

Α “ Serviat uni.

Crescit indulgens sibi dirus hydrops;

Nec sitim pellit, nisi causa morbi

·Fugerit venis, et aquosus albo
Corpore languor.

Redditum Cyri solio Phraaten,

Dissidens plebi, numero beatorum

Eximit Virtus; populumque falsis
Dedocet uti

Vocibus3 regnum et diadema tutum

Deferens uni, propriamque laurum,

Quisquis ingentes oculo irretorto
Spectat acervos, “’

30

35

40

10

15

20

