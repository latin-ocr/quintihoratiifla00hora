ᾗ 108, Q. nonA'rn FLAcc1

SATIRA VIII.

OLnu truncus eram ficulnus, inutile lignum,

Quum faber, incertus scamnum faceretne Priapum,

Maluit esse deum. ⁴ Deus inde ego, furum aviumque

Maxima formido: nam fures dextra coercet,

Ast importunas volucres 1n vertice arundo

Terret fixa, vetatque novis considere in hortis.

Huc prius angustis ejecta cadavera cellis

Conservus vili portanda locabat in arca.

Hoc miserae plebi stabat commune sepulcrum,

Pantolabo scurrae, Nomentanoque nepoti.

Mille pedes in fronte, trecentos cippus in agrum

Hic dabat3 haeredes monumentum ne sequeretur.

Nunc licet Esquiliis habitare salubribus, atque

Aggere in aprico spatiari, quo modo tristes

Albis informem spectabant ossibus agrum.

Quum mihi non tantum furesque, feraeque su‘etae

Hunc vexare locum, curae sunt atque labori,

Quantum carminibus quae versant atque venenis

Humanos animos: has nullo perdere possum

Nec prohibere modo, simul ac vaga luna decorum

Protulit os, quin ossa legant, herbasque nocentes.
Vidi egomet nigra succinctam vadere palla

Canidiam, pedibus nudis passoque capillo,

Cum Sagana majore ululantem3 pallor utrasque

Fecerat horrendas aspectu Scalpere terram

Unguibus, et pullam dixellere mordicus agnam

Coeperunt: cruor in fossam confusus, ut inde

Manes elicerent, animas responsa daturas.

Lanea et effigies erat, altera cerea ; major

Lanea‚ quae poenis compesceret inferiorem.

Cerea suppliciter stabat, servilibus, utque

Jam peritura, modis. Hecaten vocat altera saevam,

Altera Tisiphonen. serpentes atque videres

Infernas errare canes3 lunamque rubentem,

Ne foret his testis, post magna latere sepulcra.

Mentior at si quid, merdis caput inquiner albis

Corvorum3 atque in me veniant mictum atque cacatum

Julius et fragilis Pediatia furque Voranus.

Singula quid memorem Ἴ quo pacto alterna loquentes
Umbrae cum Sagana resonarint triste et acutum;
thue lupi barbam variae cum dente colubrae

10

15

20

25

30

35

40

