a
ἣν

EPoDoN LIBER.

oDE XL ⁴

AD POPULUM ROMANUM.

ALTERA jam teritur bellis civilibus aetaS,
Suis et ipsa Roma viribus ruit:

Quam neque finitimi valuerunt perdere Marsi,
Minacis aut Etrusca Porsena} manus,

AEmula nec virtus Capuae, nec Spartacus acer,
Novisque rebus infidelis Allobrox,

Nec fera coerulea, domuit Germania pube,
Parentibusque abominatus Hannibal:

Impia perdemus devoti sanguinis aetaS‚
Ferisque rursus occupabitur solum.

Barbarus, heu! cineres insistet victor, et Urbem
Eques sonante verberabit ungula:

Quaeque carent ventis et solibus, ossa Quirini,
Nefas videre! dissipabit insolens.

Forte, quid expediat, communiter, aut melior pars,
Malis carere quaeritis laboribus.

Nulla sit hac potior sententia: Phocaeorum
Velut profugit exsecrata civitas,

Agros atque Lares propriOS, habitandaque fana
Apris reliquit et rapacibus lupis3

Ire pedes quocunque ferent, quocunque per undas
Notus vocabit aut protervus Africus.

Sic placet? an melius quis habet suadere? secunda
Ratem occupare quid moramur alite?

Sed juremus in haec : ‘⁶ Simul imis saxa renarint
Vadis levata, ne redire sit nefas:

Neu conversa domum pigeat dare lintea, quando
Padus Matina laverit cacumina3

In mare seu celsus procurrerit Apenninus3
Novaque monstra junxerit libidine

Mirus amor, juvet ut tigres subsidere cerviS‚
Adulteretur et columba miluo,

Credula nec ravos timeant armenta leones,
Ametque salsa levis hircus aequora.''

Haec, et quae poterunt reditus abscindere dulces,
Eamus omnis exsecrata civitas, ,

Aut pars indocili melior grege: mollis et exspes
lnominata perprimat cubilia.

Vos, quibus est virtus, muliebrem tollite luctum,
Etrusca praeter et volate littora.

8

lo

15

20

25

30

