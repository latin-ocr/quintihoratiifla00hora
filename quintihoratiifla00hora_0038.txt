30

Q. HORATII FLACCI

ODE X.

IN ARBOREM.

[Lm et nefasto te posuit die,
Quicunque primum et sacrilega manu
Produxit‚ arbos, in nepotum
Perniciem, opprobriumque pagi:
Illum et parentis crediderim sui
Fregisse cervicem, et penetralia
Sparsisse nocturno cruore
Hospitis: ille venena Colcha,
Et quidquid usquam concipitur nefas,
Tractavit‚ agro qui statuit meo
Te, triste lignum, te, caducum
In domini caput immerentis.
Quid quisque vitet, nunquam homini satis
Cautum est, in horas. Navita Bosporum
Poenus perhorrescit, neque ultra
Caeca timet aliunde fata3
Miles 'sagittas et celerem· fugam
Parthi3 catenas Parthus et Italum
Robur: sed improvisa leti
Vis rapuit rapietque gentes.
Quam pene furvae regna Proserpinae,
Et judicantem vidimus AEacum 3
Sedesque discretas piorum et
AEoliis fidibus querentem
Sappho puellis de popularibus;
Et te sonantem plenius aureo,
Alcaee‚ plectro dura navis,
Dura fugae mala, dura belli!
Utrumque sacro digna silentio
Mirantur umbrae dicere: sed magis
Pugnas et exactos tyrannos
Densum humeris bibit aure vulgus.
Quid mirum, ubi illis carminibus stupens
Demittit atras bellua centiceps
’ Aures, et intorti capillis
Eumenidum recreantur angues?
Quin et Prometheus, -et Pelopis parens,
Dulci laborum decipitur sono :
Nec curat Orion leones
Aut timidos agitare lyncas.

10

15

30·

40

