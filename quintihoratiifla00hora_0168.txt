160 Q. HORATII FLACCI

Me constare mihi sciS, et discedere tristem,
Quandocunque trahunt invisa negotia Romam
Non eadem miramur3 eo disconvenit inter
Meque et te ; nam, quae deserta et inhospita tesqua
Credis, amoena vocat mecum qui sentit, et odit
Quae tu pulchra putas. F ornix tibi et uncta popina
Incutiunt urbis desiderium, vide03 et quod
Angulus iste feret piper et thus ocius uvag
Nec vicina subest, vinum praebere taberna
Quae possit tibi ; nec meretrix tibicina, cujus
Ad strepitum salias terrae gravis. Et tamen urges
,Iampridem non tacta ligonibus arva, bovemque
Disjunctum curas, et strictis frondibus exples:
Addit opus pigro rivus, si decidit imber,
Multa mole docendus aprico parcere prato.

Nunc, age, quid nostrum concentum dividat, audi.
Quem tenues decuere togae nitidique capilli,
Quem nosti bibulum media de luce Falerni,
Coena brevis juvat, et prope rivum somnus in herba:
Nec lusisse pudet, sed non incidere ludum.
Non isthic obliquo oculo mea commoda quisquam
Limat; non odio obscuro morsuque venenat.
Rident vicini glebas et saxa moventem.
Cum servis urbana diaria rodere mavis ;
Horum tu in numerum voto ruis. Invidet usum
Lignorum et pecoris tibi calo argutus et horti.
Optat ephippia bos piger3 optat arare caballus.
Quam scit uterque, libenS, censebo, exerceat artem.

EPISTOLA XV.

AD NUMONIUM Vr’ LAM.

QUAE sit hiems Veliae, quod melum, Vala, Salerni,
Quorum hominum regio, et qualis via ε (nam mihi Baias
Musa supervacuas Antonius, et tamen illis

Me facit invisum, gelida quum perluor unda

Per medium frigus: sanc myrteta relinqui,

Dictaque cessantem nervis elidere morbum

Sulphura contemni, vicus gemit, invidus aegris

Qui caput et stomachum supponere fontibus audent
Clusinis, Gabiosque petunt et frigida rura:

Mutandus locus est, et diversoria nota

30

lo

