. Q. HORATII FLACCI

Nubium tractus: ego, apis Matinae
More modoque,
Grata carpentis thyma per laborem
Plurimum, circa nemus uvidique
Tiburis ripas operosa parvus
Carmina fingo.
Concines majore poeta plectro
Caesarem‚ quandoque trahet feroces
Per sacrum olivum, merita decorus
Fronde, Sicambros;
Quo nihil majus meliusve terris
Fata donavere, bonique divi,
Neo dabunt, quamvis redeant in aurum
Tempora priscum.
Concines laetosque dies et Urbis
Publioum ludum, super impetrato
Fortis Augusti reditu, forumque
Litibus orbum.
Tum meae (si quid loquar audiendum)
Vocis accedet bona pars3 et, o Sol
Pulcher! o laudande! canam, recepto
Caesare felix.
Tuque dum procedis, “ Io triumphe !'’
Non semel dicemus, “ Io triumphe !’'
Civitas omnis, dabimusque divis
Thura benignis,
Te decem tauri totidemque vaccae,
Me tener solvet vituluS, relicta
Matre, qui largis juvenescit herbis
In mea vota,
Fronte curvatos imitatus ignes
Tertium Lunae referentis ortum,
Qua notam duxit niveus videri,
Caetera fulvus.

ODE II.

AD MELPOMENEN.

Quem tu, Melpomene, semel
Nascentem placido lumine videris,
Illum non labor Isthmius
Clarabit pugilem, non equus impiger

30

50

60

