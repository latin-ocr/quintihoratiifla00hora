12

Q. HORATII FLACCI

Irae Thyesten exitio gravi
Stravere3 et altis urbibus ultimae
Stetere causae cur perirent
FundituS‚ imprimeretque muris
Hostile aratrum exercitus insolens.
Compesce mentem. Me quoque pectoris
Tentavit in dulci juventa
Fervor‚ et in celeres iambos
Misit furentem: nunc ego mitibus
Mutare quaero tristia, dum mihi
F ias recantatis amica
OpprobriiS‚ animumque reddas,

’ ODE XV.

AD TYNDARIDEM.

VELox amoenum saepe Lucretilem
Mutat Lycaeo Faunus, et igneam
Defendit aestatem capellis
Usque meis, pluviosque ventos„
Impune tutum per nemus arbutos
Quaerunt latentes et thyma deviae
Olentis uxores mariti ;
Nec virides metuunt colubras,
Nec Martiales haeduleae lupos ;
Utcunque dulci, Tyndari, fistula
Valles et Usticae cubantis
Levia personuere saxa.
Di me tuentur : dis pietas mea
Et Musa cordi est. Hic tibi copia
Manabit ad plenum benigno
Ruris honorum opulenta cornu.
Hic in reducta valle Caniculae
Vitabis aestus; et fide Teia
Dices laborantes in uno
Penelopen vitreamque Circen.
Hic innocentis pocula Lesbii
Duces sub umbrit: nec Semeleius
Cum Marte confundet Thyoneus
Proelia3 nec metues protervos.

10

15

