CARMINUM LIB. 11.

ODE ΙΙΙ.

AD DELLIUM.

AEQUAM memento rebus in arduis
Servare mentem, non secus in bonis
Ab insolenti temperatam
Laetitia, moriture Delli,
Seu moestus omni tempore vixeris,
Seu te in remoto gramine per dies
Festos reclinatum bearis
Interiore nota Falerni,
Qua pinus ingens albaque populus
Umbram hospitalem consociare amant
Ramis, qua et obliquo laborat
Lympha fugax trepidare rivo.
Huc vina, et unguenta, et nimium brevis
Flores amoenos ferre jube rosae,
Dum reS, et aetas, et Sororum
Fila trium patiuntur atra.
Cedes coemptis saltibus, et domo,
Villaque flavus quam Tiberis lavit:
Cecles 3 et exstructis in altum
Divitiis potietur haeres.
Divesne‚ prisco natus ab Inacho,
Nil interest, an pauper, et infima
De gente, sub divo moreris,
Victima nil miserantis Orci.
Omnes eodem cogimur: omnium
Versatur urna3 serius ocius
Sors exitura, et nos in aeternum
Exsilium impositura cymbae.

ODE IV.

AD SEPTIMIUM.

SEP'rnvn, Gades aditure mecum, et

Cantabrum indoctum juga ferre nostra, et

Barbaras Syrtes, ubi Maura semper
AEstuat unda:

Tibur, Argeo positum colono,

Sit meae sedes utinam senectae!

3

10

15

20

