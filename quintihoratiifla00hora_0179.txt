EPISTOLARUM LIB. ΙΙ. 1.

Si, quia Graecorum sunt antiquissima quaeque
Scripta vel optima, Romani pensantur eadem
Scriptores trutina, non est quod multa loquamur:
Nil intra est oleam, nil extra est in nuce, duri. ”
Venimus ad summum fortunae: pingimus atque
Psallimus et luctamur Achivis doctius unctis 4
Si meliora dies, ut vina, poemata reddit,

Scire velim pretium chartis quotus arroget annus.
Scriptor abhinc annos centum qui decidit, inter
· Perfectos veteresque referri debet, an inter

Viles atque novos? excludat jurgia finis.—- s π ,.

Est vetus atque probus, centum ¹qui perficit annos—-

Quid, qui deperiit minor uno mense, vel anno,

Inter quos referendus erit? veteresne poetas,

An quos et praesens et postera respuet aetas 2—

Iste quidem veteres inter ponetur honeste,

Qui vel mense brevi vel toto est junior anno.—

Utor permisso, caudaeque pilos ut equinae

Paulatim vello, et demo unum, demo etiam unum;

Dum cadat, elusus ratione ruentis acervi,

Qui redit ad fastos, et virtutem aestimat annis,

Miraturque nihil nisi quod Libitina sacravit.
Ennius, et sapiens et fortis, et alter Homerus,

Ut critici dicunt, leviter curare videtur

Quo promissa cadant et somnia Pythagorea.

Naevius in manibus non est, et mentibus haeret

Pene recens, adeo sanctum est vetus omne poema.

Ambigitur quoties uter utro sit prior, aufert

Pacuvius docti famam senis, Actius alti3

Dicitur Afrani toga convenisse Menandro3

Plautus ad exemplar Siculi properare Epicharmi;

Vincere Caecilius gravitate, Terentius arte.

³ Hos ediscit, et hos arcto stipata theatro

Spectat Roma potens3 habet hos numeratque poetas

Ad nostrum tempus Livi scriptoris ab“aevo.

Interdum vulgus rectum videt; est ubi peccat.

Si veteres ita miratur laudatque poetas,

Ut nihil anteferat, nihil illis comparet, errat ε

Si quaedam nimis antique, si pleraque dure

Dicere cedit eos, ignave multa fatetur,

Et sapit, et mecum facit, et Jove judicat aequo.

Non equidem insector, delendave carmina Livi

Esse reor, memini quae plagosum mihi parvo

Orbilium dictare 3 sed emendata videri,

³0

171

35 Ι
40
45
ἑο
55

60

’70

