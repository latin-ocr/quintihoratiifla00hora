186 Q. HORATII FLAccr

Quem paupertatis pudor et fuga, dives amicus,
Saepe decem vitiis instructior, odit et horret:
Aut, si non odit, regit3 ac, veluti pia mater,
Plus quam se sapere et virtutibus esse priorem
Vult, et ait prope vera: “ Meae (contendere noli)
Stultitiam patiuntur opes; tibi parvula res est z
Arcta decet sanum comitem toga ; desine mecum
Certare.’' Eutrapelus cuicunque nocere volebat
Vestimenta dabat pretiosa. Beatus enim jam
Cum pulchris tunicis sumet nova consilia et spes3
Dormiet in lucemg scorto postponet honestum
Officium; nummos alienos pascet3 ad imum
Thrax erit, aut olitoris aget mercede caballum.
Arcanum neque tu scrutaberis ullius unquam3
Commissumque tegeS, et vino tortus et ira.
Nec tua laudabis studia, aut aliena reprendes3
Nec, quum venari volet ille, poemata pange&
Gratia sic fratrum geminorum, Amphionis atque
Zethi, dissiluit, donec suspecta severo
Conticuit lyra. Fraternis cessisse putatur
Moribus Amphion: tu cede potentis amici
Lenibus imperiis; quotiesque educet in agros
AEtolis onerata plagis jumenta canesque,
Surge, et inhumanae senium depone Carnoenae‚ -
Coenes ut pariter pulmenta laboribus empta.
Romanis solemne viris opuS, utile famae,
Vitaeque et membris3 praesertim quum valeas, et
Vel cursu superare canem, vel viribus aprum,
Possis: adde, virilia quod speciosius arma
Non est qui tractet : scis quo clamore coronae
Proelia sustineas campestria: denique saevam
Militiam puer et Cantabrica bella tulisti
Sub duce qui templis Parthorum signa refigit
Nunc, et si quid abest, Italis adjudicat armis.
Ac, ne te retrahaS, et inexcusabilis abstes,
Quamvis nil extra numerum secisse modumque
Cmas, interdum nugaris rure paterno:
Partitur lintres exercitus; Actia pugna
Te duce per pueros hostili more refertur;
Adversarius est frater3 lacus, Hadria; donec
Alterutrum velox victoria fronde coronet.
Consentire suis studiis qui crediderit te,
Fautor utroque ,tuum laudabit pollice ludum.
Protinus ut moneam, si quid monitoris eges tu,

25

30

40

55

