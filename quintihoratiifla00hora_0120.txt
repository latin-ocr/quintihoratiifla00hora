112 Q. HORATII FLACCI -

‘In silvam non ligna feras insanius, ac si “

Magnas Graecorum· malis implere catervas.' 35
Turgidus Alpinus jugulat dum Memnona, dumque

Diffingit Rheni luteum caput, haec e'go ludo,

Quae nec in AEde sonent certantia, judice Tarpa,

Nec redeant iterum atque iterum spectanda theatris.

Arguta meretrice potes, Davoque Chremeta “ 40

Eludente senem, comis garrire libellos,

Unus vivorum, Fundani: Pollio regum

Facta canit, pede ter percusso: sorte epos acer,

⁴Ut nemo, Varius ducit: molle atque facetum

Virgilio annuerunt gaudentes rure Camoenae. 45

- Hoc erat, experto frustra Varrone Atacino ι

Atque quibusdam aliis, melius quod scribere possem,

Inventore minor: neque ego illi detrahere ausim

··Hoerentem capiti multa cum laude coronam.
At dixi fluere hunc lutulentum, saepe ferentem 50

Plura quidem tollenda relinquendis: age, quaeso,

Tu nihil in magno doctus reprendis Homero?

Nil comis tragici mutat Lucilius Acci'l

Non ridet versus Enni gravitate minores,

Quum de se loquitur, non ut majore reprensis? 55

Quid vetat et nosmet, Lucili scripta legentes,
Quaerere num illius, num rerum, dura negarit
Versiculos natura magis factOS, et euntes
Mollias, ac si quis, pedibus quid claudere senis,
Hoc tantum contentuS, amet scripsisse ducentos 60
Ante cibum versus, totidem coenatus; Hetrusci
Quale fuit Cassi rapido ferventius amni
Ingenium, capsis quem fama est esse librisque
Ambustum propriis? Fuerit Lucilius, inquam,
Cumis et urbanus 3 suerit limatior idem, 65
'Quam rudis et Graecis intacti carminis auctor,
Quamque poetarum seniorum turba: sed ille,
Si foret hoc nostrum fato dilatus in aevum,
Detereret sibi multa; recideret omne quod ultra
Perfectum traheretur3 ct in versu faciendo 70
Saepe caput scaberet, vivos et roderet ungues.
Saepe stylum vertaS, iterum, quae digna legi sint,
Scripturus, neque, te ut miretur turba, labores,
Contentus paucis lectoribus. An tua demens
Vilibus in ludis dictari carmina malis? 75
Non ego: nam satis est Equitem mihi plaudere, ut audax, ’
Contemptis aliis, explosa Arbuscula dixit.

