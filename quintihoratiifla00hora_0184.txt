176 Q. HORATII FLAcc1

Nec magis expressi vultus per aenea signa

Quam per vatis opus mores animique virorum

Clarorum apparent. Nec sermones ego mallem 250
Repentes per humum, quam res componere gestaS,
Terrarumque situs et flumina dicere, et arces

Montibus impositas, et barbara regna, tuisque

Auspiciis totum confecta duella per orbem,

Claustraque custodem pacis cohibentia J anum, 255
Et formidatam Parthis te principe Romam3

Si, quantum cuperem, possem quoque : sed neque parvum
Carmen majestas recipit tua, nec meus audet

Rem tentare pudor, quam vires ferre recusent.

Sedulitas autem, stulte quem diligit, urget, 260
Praecipue quum se numeria· commendat et arte :

Discit enim citius meminitque libentius illud

Quod quis deridet, quam quod probat et veneratur.

Nil moror officium quod me gravat: ac neque ficto

In pejus vultu proponi cereus usquam, 265
Nec prave factis decorari versibus opto 3

Ne rubeam pingui donatus munere, et una

Cum scriptore meo, capsa porrectus aperta,

Deferat in vicum vendentem thus et odoreS,

Et piper, et quidquid chartis amicitur ineptis 270

EPISTOLA ΙΙ.

AD JULIUM FLORUM.

anm, bono claroque fidelis amice Neroni,

Si quis forte velit puerum tibi vendere, natum

Tibure vel Gabiis, et tecum sic agat: “ Hic, et

Candidus et talos a vertice pulcher ad imos,

Fiet eritque tuus nummorum millibus octo, 5
Verna ministeriis ad nutus aptus heriles,

Litterulis Graecis imbutus, idoneus arti

Cuilibet ; argilla quidvis imitaberis uda:

Quin etiam canet indoctum, sed dulce, bibenti.

Multa fidem promissa levant, ubi plenius aequo 10
Laudat venales, qui vult extrudere, merces.

Res urget me nulla, meo sum pauper in aere:

Nemo hoc mangonum faceret tibi : non temere a me
Quivis ferret idem: semel hic cessavit, et, ut fit,

In scalis latuit metuens pendentis habenae. 15

