174 ⁴ Q. HORATII FLACCI.

Manserunt hodieque manent vestigia ruris. 160
Serus enim Graecis admovit acumina chartis;
Et, post Punica bella quietus, quaerere coepit
Quid Sophocles et Thespis et AEschylus utile ferrent.
Tentavit quoque rem si digne vertere posset;
Et placuit sibi, natura sublimis et acer: 165
Nam spirat tragicum satis, et feliciter audet3
Sed turpem putat inscite metuitque lituram.
Creditur, ex medio quia res arcessit, habere
Sudoris minimum, sed habet Comoedia tanto
Plus oneris, quanto veniae minus Aspice Plautus 170
Quo pacto partes tutetur amantis ephebi, ¹
Ut patris attenti, lenonis ut insidiosi:
Quantus sit Dossennus edacibus in parasitis 3
Quam non astricto percurrat pulpita socco.
Gestit enim nummum in loculos demittere, post hoc 175
Securus cadat an recto stet fabula talo. ἱ
Quem tulit ad scenam ventoso Gloria curru,
Exanimat lentus spectator, sedulus inflat.
Sic leve, sic parvum est, animum quod laudis avarum
Subruit ac reficit. Valeat res ludicra, si me 180
ν» ζ Palma negata macrum, donata reducit opimum.
Ι Saepe etiam audacem fugat hoc, terretque poetam,
Quod numero plures, virtute et honore minoreS,
Indocti stolidique, et depugnare parati
Si discordet eques, media inter carmina poscunt 185
Aut ursum, aut pugiles: his nam plebecula gaudet.
Vei-iim equiti quoque jam migravit ab aure voluptas
Omnis ad incertos oculos et gaudia vana.
Quatuor aut plures aulaea premuntur in horas,
Dum fugiunt equitum turmae peditumque catervae; 190
,Mox trahitur manibus regum fortuna retortis;
Esseda festinant, pilenta, petorrita, naves3
Captivum portatur ebur, captiva Corinthus.
Si foret in terris, rideret Democritus, seu
Diversum confusa genus panthera camelo, 195
Sive elephas albus vulgi converteret ora:
Spectaret populum ludis attentius ipsis,
Ut sibi praebentem mimo spectacula plura.
Scriptores autem narrare putaret asello
Fabellam surdo: nam quae pervincere voces 200
EvaJuere sonum referunt quem nostra theatra?
Garganum mugire putes nemus, aut mare Tuscum:
Tanto cum strepitu ludi spectantur et artes

