Q· HORATII FLAccl

ODE III.

AD MAECENATEM.

PAREN'ns olim si quis impia manu
Senile guttur fregerit,

Edat cicutis allium nocentius.
O dura messorum ilia!

Quid hoc veneni saevit in praecordiis'?
Num viperinus his cruor

Incoctus herbis me fefellit? an malas
Canidia tractavit dapes?

Ut Argonautas praeter omnes candidum
Medea mirata est ducem,

Ignota tauris illigaturum juga,
Perunxit hoc J asonem:

Hoc delibutis ulta donis pellicem5
Serpente fugit alite.

Nec tantus unquam siderum insedit vapor
Siticulosae Apuliae;

Nec munus humeris efficacis Herculis
Inarsit aestuosiiis.

ODE IV.

IN MENAM.

LnP1s et agnis quanta sortito obtigit,
Tecum mihi discordia est,
Ibericis peruste funibus latus,
Et crura dura compede.
Licet superbus ambules pecunia,
Fortuna non mutat genus.
Videsne, sacram metiente te viam
Cum bis ter ulnarum toga,
Ut ora vertat huc et huc euntium
Liberrima indignatio?
Sectus flagellis hic Triumviralibus,
Praeconis ad fastidium,
Arat Falerni mille fundi jugera,
Et Appiam mannis terit:
Sedilibusque magnus in primis eques,
Othone contempto, sedet.

10

15

lo

