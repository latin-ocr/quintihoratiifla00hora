142 ¹ Q. HORATH FLAccr.

Erucas virides, inulas ego primus amaras
Monstravi incoquere; illutos Curtillus echinos,
Ut melius muria,quam testa marina. remittit. ’'
Interea suspensa graves aulaea ruinas

In patinam secere, trahentia pulveris atri
Quantum non Aquilo Campanis excitat agris.
Nos majus veriti, postquam nihil esse pericli
Sensimus, erigimur. Rufus posito capite, ut si
Filius immaturus obisset, flere. Quis esset
FiniS, ni sapiens sic Nomentanus amicum
Tolleret'! “ Heu Fortuna! quis est crudelior in nos
Te deus? ut semper gaudes illudere rebus
Humanis! ’³ Varius mappa composcere risum
Vix poterat. Balatro, suspendens omnia naso,
“ Haec est conditio vivendi,'' aiebat3 “ eoque
Responsura tuo nunquam est par fama labori.
Tene, ut ego accipiar laute, torquerier omni
Sollicitudine districtum? ne panis adustus,

Ne male conditum jus apponatur? ut omnes
Praecincti recte pueri comptique ministrent?
Adde hos praeterea casus: aulaea ruant si,

Ut modo; si patinam pede lapsus frangat agaso.
Sed convivatoris, uti ducis, ingenium res
Adversae nudare solent, celare secundae.’'

Nasidienus ad haec: “Tibi di, quaecunque preceris,
Commoda dent3 ita vir bonus es convivaque comis.’'

Et soleas poscit. Tum in lecto quoque videres
Stridere secreta divisos aure susurros,

HORATIUS.

Nullos his mallem ludos spectasse: sed illa
Redde, age, quae deinceps risisti.

FUNDANIUS.

Vibidius dum
Quoerit de pueris num sit quoque fracta lagena,
Quod sibi poscenti non dentur pocula3 dumque
Ridetur fictis rerum, Balatrone secundo;
Nasidiene‚ redis mutatae frontis, ut arte
Emendaturus fortunam3 deinde sequuti
Mazonomo pueri magno discerpta ferentes
Membra gruis, sparsi sale multo, non sine farre,
Pinguibus et ficis pastum jecur anseris albi3

60

70

80

85

