EPISTOLARUM LIB Ι. 18. 167

Quid de quoque viro, et cui dicas, saepe videto.
Percunctatorem fugito ; nam garrulus idem est,
Nec retinent patulae commissa fideliter aures; 70
Et semel emissum volat irrevocabile verbum.

Qualem commendes etiarn atque etiam aspice 3 ne mox
Incutiant aliena tibi peccata pudorem.
Fallimur, et quondam non dignum tradimus: ergo,
Quem sua culpa premet, deceptus omi te tueri: 75
Ut penitus notum, si tentent crimina, serves,
Tuterisque tuo fidentem praesidi03 qui
Dente T heoninoquum circumroditur, ecquid
Ad te post paulo ventura pericula sentis ‘l
Nam tua res agitur, paries quum proximus ardet3 80
Et neglecta solent incendia sumere vires.

Dulcis inexpertis cultura potentis amici3
Expertus metuit. Tu, dum tua navis in alto est,
Hoc age ne mutata retrorsum te ferat aura.

Oderunt hilarem tristeS, tristemque jocosi3 85
Sedatum celereS, agilem gnavumque remissi:
Potores bibuli media de nocte Falerni
Oderunt porrecta negantem pocula3 quamvis
N octurnos jures te formidare vapores,
Deme supercilio nubem: plerumque modestus 90
Occupat obscuri speciem, taciturnus acerbi.

Inter cuncta legeS, et percontabere doctOS,
Qua ratione queas traducere leniter aevum3
Ne te semper inops agitet vexetque cupido,
Ne pavor, et rerum mediocriter utilium spes: 95
Virtutem doctrina paret, naturane donet;
Quid minuat curaS, quid te tibi reddat amicum3
Quid pure tranquillet, honos, an dulce lucellum,
An secretum iter, et fallentis semita vitae.

Me quoties reficit gelidus Digentia rivus, 100
Quem Mandela bibit, rugosus frigore pagus,
Quid sentire putas? quid credis, amice, precari?
“ Sit mihi quod nunc est, etiam minus: et mihi vivam
Quod superest aevi, si quid superesse volunt di ε
Sit bona librorum et provisae frugis in annum 105
Copia3 neu fluitem dubiae spe pendulus horae.
Sed satis est orare J ovem quae donat et aufert:
Det vitam, det opes; aequum mi animum ipse parabo-³*

