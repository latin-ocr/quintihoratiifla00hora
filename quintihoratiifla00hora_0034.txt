Q. HORATII FLACCI

Sit modus lasso maris, et viarum,
Militiaeque !

Unde si Parcae prohibent iniquae,

Dulce pellitis ovibus Galaesi

Flumen, et regnata petam Laconi
Rura Phalanto.

Ille terrarum mihi praeter omnes

Angulus ridet, ubi non Hymetto

Mella decedunt, viridique certat
Bacca Venafro,·

Ver ubi longum, tepidasque praebet

Jupiter brumas3 et amicus Aulon

Fertili Baccho minimum Falernis
Invidet uvis.

Ille te mecum locus et beatae

Postulant arces: ibi tu calentem

Debita sparges lacryma favillam
Vatis amici.

ODE V.

AD POMPEIUM.

Ο sAEPE mecum tempus in ultimum
Deducte, Bruto militiae duce,
Quis te redonavit Quiritem
Dis patriis, Italoque ooelo,
Pompei, meorum prime sodalium ’ἔ
Cum quo morantem saepe diem mero
Fregi‚ coronatus nitentes
Malobathro Syrio capillos?
Tecum Philippos et celerem fugam
Sensi, relicta non bene parmula,
Quum fracta virtus et minaces
Turpe solum tetigere mento.
Sed me per hostes Mercurius celer
Denso paventem sustulit aere:

Te rursus in bellum resorbens
Unda fretis tulit aestuosis.
Ergo obligatam redde Jovi dapem,
Longaque sessum militia latus

Depone sub lauro mea: nec
Parce cadis tib destinatis.

10

15

20

>10

15

