EPODON LIBER.

Unxere matres Iliae addictum feris

Alitibus atque canibus homicidam Hectorem,
Postquam relictis moenibus rex procidit,
Heu! pervicacis ad pedes Achillei.

Setosa duris exuere pellibus

Laboriosi remiges Ulyssei'‚

Volente Circe, membra3 tunc mens, et sonus
RelapsuS, atque notus in vultus honor.
Dedi satis superque poenarum tibi,

Amata nautis multum et institoribus.

Fugit juventas, et verecundus color
Reliquit ossa pelle amicta lurida 3

Tuis capillus albus est odoribus.

Nullum a labore me reclinat otium:

Urget diem nox, et dies nocte1n; neque est
Levare tenta spiritu praecordia.

Ergo negatum vincor ut credam miser,
Sabella pectus increpare carmina,
Caputque Marsa dissilire naenia.

Quid amplius vis? O mare et terra! ardeo,
Quantum neque atro delibutus Hercules
Nessi cruore, nec Sicana fervida

Urens in AEltna flamma. Tu, donec cinis
Injuriosis aridus ventis ferar,

Cales venenis officina Colchicis.

Quae finis? ’aut quod me manet stipendium?
Effare: jussas cum fide poenas luam,
Paratus expiare, seu poposceris

Centum juvencOS, sive mendaci lyra

Voles sonari3 tu pudica, tu proba,
Perambulabis astra sidus aureum.

Infamis Helenae Castor offensus vice,
Fraterque magni Castoris, victi prece,
Adempta vati reddidere lumina.

Et tn, potes nam, solve me dementia,

O nec paternis obsoleta sordibus,

Nec in sepulcris pauperum prudens anus
Novendiales dissipare pulveres.

Tibi hospitale pectus et purae manus.

CANIDIA.

Quid obseratis auribus fundis preces?
Non saxa nudis surdiora navitis
Neptunus alto tundit hibernus salo.

87

15

20

25

·35

40

45

50

