CARMINUM LIB. 111.

Risissent : fore enim tutum iter et patens
Converso in pretium deo.
Aurum per medios ire satellites,
Et perrumpere amat saxa, potentius
Ictu fulmineo. Concidit auguris
Argivi domus, ob lucrum
Demersa excidio Diffi'dit urbium
Portas vir Macedo, et subruit aemulos
Reges muneribus Munera navium
Saevos illaqueant duces.
Crescentem sequitur cura pecuniam,
Majorumque fames. J ure perhorrui
Late conspicuum tollere verticem,
Maecenas, equitum decus.
Quanto quisque sibi plura negaverit,
A dis plura feret. Nil cupientium
Nudus castra peto, et transfuga divitum
Partes linquere gestio, ·
Contemptae dominus splendidior rei,
Quam si quidquid arat impiger Appulus
Occultare meis dicerer horreis,
Magnas inter opes inops
Purae rivus aquae, silvaque J lgerum
Paucorum, et segetis certa fides meae,
Fulgenterri imperio fertilis Africae
Fallit sorte beatior.
Quanquam nec Calabrae mella ferunt apeS,
Nec Laestrygonia Bacchus in amphora
Languescit mihi, nec pinguia Gallicis
Crescunt vellera pascuis3
Importuna tamen ⁴pauperies abest 3
Nec, si plura velim, tu dare deneges.
Contracto melius parva cupidine
Vectigalia porrigam,
Quam si Mygdoniis regnum Alyattei
Campis continuem. Multa petentibus
Desunt multa. Bene est cui Deus obtulit
Parca quod satis est manu.

5

10

15

20

30

40

