180 Q. HORATII FLACCI

Tanto plura cupis, nulline faterier audes?
Si vulnus tibi monstrata radice vel herba
Non fieret levius, fugereS, radice vel herba 150
Proficiente nihil, curarier 'l Audieras, cui
Rem di donarent, illi decedere pravam
Stultitiam 3 et, quum sis nihilo sapientior ex quo
Plenior es, tamen uteris monitoribus isdem?
At si divitiae prudentem reddere possent, 155
Si cupidum timidumque minus te; nempe ruberes,
Viveret in terris te si quis avarior uno.

“ Si proprium est quod quis libra mercatus et aere est,
Quaedam, si credis consultis, mancipat usus3
Qui te pascit ager, tuus est; et villicus Orbi, 160
Quum segetes occat, tibi mox frumenta daturas,
Te dominum sentit. Das nummos3 accipis uvam,
Pullos, ova, cadum temeti : nempe modo isto
Paulatim mercaris agrum, fortasse trecentis,
Aut etiam supra, nummorum millibus emptum. 165
Quid refert, vivas numerato nuper, an olim‘?
Emptor Aricini quondam Veientis et arvi
Emptum coenat olus, quamvis aliter putat3 emptis
Sub noctem gelidam lignis calefactat aenum:
Sed vocat usque suum, qua populus adsita certis 170
Limitibus vicina refugit jurgia3 tanquam
Sit proprium quidquam, puncto quod mobilis horae,
Nunc prece, nunc pretio, nunc vi, nunc sorte suprema,
Permutet dominos et cedat in altera jura.
Sic, quia perpetuus nulli datur usuS, et haeres 175
Haeredem alterius, velut unda supervenit undam,
Quid vici prosunt, aut horrea 3 quidve Calabris
Saltibus adjecti Lucani, si metit Orcus
Grandia cum parvis, non exorabilis auro. ’ἱ

“ Gemmas, marmor, ebur, Tyrrhena sigilla, tabellaS,
Argentum, vestes Gaetulo murice tinctaS, 181
Sunt qui non habeant; est qui non curat habere.
Cur alter fratrum cessare et ludere et ungi
Praeferat Herodis palmetis pinguibus 3 alter,
Dives et importunus, ad umbram lucis ab ortu 185
Sylvestrem flammis et ferro mitiget agrum3
Scit Genius, natale comes qui temperat astrum,
Naturae deus humanae, mortalis in unum-
quodque caput‚ vultu mutabilis, albus et ater.

“ Utar, et ex modico, quantum res poscet, acervo 190
Tollam3 nec metuam quid de me judicet haereS,

