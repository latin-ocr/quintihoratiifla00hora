EPISTOLARUM LIB. 1ss 18.

Qui dicit, clamat, “ Victum date.'’ Succinit alter :
“ Et mihi dividuo findetur munere quadra.’'

Sed tacitus pasci si posset corvus, haberet

Plus dapis, et rixae multo minus, invidiaeque.

Brundusium comes aut Surrentum ductus amoenum,

Qui queritur salebras et acerbum frigus et imbres,
Aut cistam effractam aut subducta viatica plorat,
Nota refert meretricis acumina, saepe catellam,
Saepe periscelidem raptam sibi flentis 3 uti mox
Nulla fides damnis verisque doloribus adsit.

Nec semel irrisus triviis attollere curat

Fracto crure planum 3 licet illi plurima manet
Lacryma 3 per sanctum juratus dicat Osirim,

“ Credite, non iud03 crudeles, tollite claudum.'’
‘⁶ Quaere peregrinum,'' vicinia rauca reclamat.

EPISTOLA XVIII.

AD LOLLIUM.

81 bene te novi, metues, liberrime Lolli,

Scurrantis speciem praebere, professus amicum.

Ut matrona meretrici dispar erit atque

Discolor, infido scurrae distabit amicus.

Est huic diversum vitio vitium prope majus,

Asperitas agrestis et inconcinna gravisque,

Quae se commendat tonsa cute, dentibus atriS;

Dum vult libertas dici mera, veraque virtus.

Virtus est medium vitiorum et utrinque reductum.

Alter in obsequium plus aequo pronus, et imi

Derisor lecti, sic nutum divitis horret,

Sic iterat voees, et verba cadentia tollit,

Ut puerum saevo credas dictata magistro

Reddere, vel partes mimum tractare secundas„

Alter rixatur de lana saepe caprina,

Propugnat nugis armatus ε “ Scilicet, ut non

Sit mihi prima fides, et, vere quod placet, ut non

Acriter elatrem‚ pretium aetas altera sordet.''

Ambigitur quid enim Ἰ Castor sciat an Dolichos plus3

Brundusium Minuci melius via ducat, an Appi.
Quem damnosa Venus, quem praeceps alea nudat,

Gloria quem supra vires et vestit et ungit,

Quem tenet argenti sitis importuna famesque,

165

50

01

10

15

20

