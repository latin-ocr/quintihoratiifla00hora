Q. HORATII FLACCI

oDE xxv(

AD VENEREM.

O Vmsus, regina Gnidi Paphique‚
Sperne dilectam Cypron, et vocantis
Thure te multo Glycerae decoram
Transfer in aedem.
Fervidus tecum puer, et solutis
Gratiae zonis, properentque Nymphae,
Et parum comis sine te J uventas,
Mercuriusque.

ODE XXVI.

AD APOLLINEM.

Qum dedicatum poscit Apollinem
Vates'! quid orat, de patera novum
Fundens liquorem? Non opimas
Sardiniae segetes feracis ; »
Non aestuosae grata Calabriae
Armenta; non aurum aut ebur Indicum;
Non rura quae Liris quieta
Mordet aqua, taciturnus amnis.
Premant Calena falce, quibus dedit
Fortuna, vitem : dives et aureis
Mercator exsiccet culullis
Vina Syra reparata merce,
Dis carus ipsis3 quippe ter et quater
Anno revisens aequor Atlanticum
Impune. Me pascant olivae,
Me cichorea, levesque malvae.
Frui paratis et valido mihi,
Lame, dones, et, precor, integra
Cum mente3 nec turpem senectam
Degere, nec cithara carentem.

lo

15

