m-

Q. HORATII FLACCI

GaudeS, apricos necte flores,

Necte meo Lamiae coronam,
Pimplei' dulcis! nil sine te mei
Possunt honores : hunc fidibus novis, ”

Hunc Lesbio sacrareplectro,

Teque tuasque decet sorores.

ODE XXII.

AD SODALES.

NA'rrs in usum laetitiae scyphis
Pugnare, Thracum est. Tollite barbarum
Morem, verecundumque Bacchum
Sanguineis prohibete rixis.
Vino et lucernis Medus acinaces
Immane quantum discrepat ! Impium
Lenite clamorem, sodales,
Et cubito remanete presso.

..—

ODE XXIII.

ARCHYTAS.'

Δ “TE maris et terrae numeroque carentis arenae

Mensorem cohibent, Archyta,

Pulveris exigui prope littus parva Matinum
Munera; nec quidquam tibi prodest

Aerias tentasse domOS, animoque rotundum
Percurrisse polum, morituro! ”

“ Occidit et Pelopis genitor, conviva deorum,
Tithonusque remotus in auras,

Et Jovis arcanis Minos admissus : habentque
Tartara Panthoiden, iterum Orco

Demissum, quamvis, clypeo Trojana refixo
Tempora testatuS‚ nihil ultra

Nervos atque cutem morti concesserat atrae;
Judice me, non-sordidus auctor

Naturae verique. Sed omnes una manet nox,
Et calcanda semel via leti.

Dant alios Furiae torvo spectacula Marti:
Exitio est avidum mare nautis:

10

10

15

