EPISTOLARUM LIB. 1.,13. 14.

EPISTOLA XIII.

AD VINIUM ASELLAM.

U'r proficiscentem docui te saepe diuque,
Augusto reddes signata volumina, Vini,

Si validus, si laetus erit, si denique poscet3

Ne studio nostri pecces, odiumque libellis
Sedulus importes opera vehemente minister.

Si te forte meae gravis uret sarcina chartae,
Abjicito potius, quam quo perferie juberis
Clitellas ferus lmpingas, Asinaeque paternum
Cognomen vertas in risum, et fabula fias
Viribus uteris per clivos, flumina, lamas.

Victor propositi simul ac perveneris illuc,

Sic positum servabis onus, ne forte sub ala
Fasciculum portes libroruin, ut rusticus agnum,
Ut vinosa glomos furtivae Pyrrhia lanae,

Ut cum pileolo soleas conviva tribulis.

Ne vulgo narres te sudavisse ferendo

Carmina quae possint oculos auresque morari
Caesaris: oratus multa prece, nitere porro.
Vade, vale3 cave ne titubes, mandataque frangas.

EPISTOLA XIV.

AD VILLICUM SUUM.

VILLICE silvarum et mihi me reddentis agelli,
Quem tu fastidis, habitatum quinque focis, et
Quinque bonos solitum Variam dimittere patres;
Certemus, spinas animone ego fortius, an tu
Evellas agro3 et melior sit Horatius, an res.
Me quamvis Lamiae pietas et cura moratur,
Fratrem moerentis, rapto de fratre dolentis
Insolabiliter3 tamen isthuc mens animusque
Fert, et amat spatiis obstantia rumpere claustra„
·Rure ego viventem, tu dicis in urbe, beatum:
Cui placet alterius, sua nimirum est odio sors.

Stultus uterque locum immeritum causatur inique3

In culpa est animus, qui se non effugit unquam.
Tu mediastinus tacita prece rura petebas,
Nunc urbem et ludos et balnea villicus optas:

ιω

10

15

10

16

