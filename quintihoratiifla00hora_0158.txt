,3339 Q. HORATH FLAccr

Gratia, fama, valetudo contingat abunde,
Et mundus victus, non deficiente crumena?
Inter spem curamque, timores inter et iras,
Omnem crede diem tibi diluxisse supremum:
Grata superveniet, quae non sperabitur, hora.
Me pinguem et nitidum bene curata. cute vises„
Quum ridere voles, Epicuri de grege porcum.

——-

EPISTOLA V.

AD TORQUATUM.

S1 potes Archiacis conviva recumbere lectis,

Nec modica coenare times olus omne patella,

Supremo te sole domi, Torquate, manebo.

Vina bibes iterum Tauro diffusa, palustres »

Inter Minturnas Sinuessanumque Petrinum.

Sin melius quid habeS, arcesse, vel imperium fer.

,Iamdudum splendet focus, et tibi munda supellex.

Mitte leves speS, et certamina divitiarum,

Et Moschi causam :cras nato Caesare festus

Dat veniam somnumque dies; impune licebit

AEstivam sermone benigno tendere noctem.

Quo mihi, fortuna si non conceditur uti ’ἔ

Parcus ob haeredis curam nimiumque severus

Assidet insano. Potare et spargere flores

Incipiam, patiarque vel inconsultus haberi.

Quid non ebrietas designat? operta recludit3

Spes jubet esse ratas3 in proelia trudit inertem3

Sollicitis animis onus eximit3 addocet artes.

Foecundi calices quem non fecere disertum?

Contracta quem non in paupertate solutum?
Haec ego procurare et idoneus imperor, et non

Invitus; ne turpe toral, ne sordida mappa

Corruget nares3 ne non et cantharus et lanx

“ Ostendat tibi te; ne fidos iuter amicos

Sit qui dicta foras eliminet; ut cocat par

Jungaturque pari. Butram tibi Septiciumque,

Et nisi coena prior, potior conviva, Sabinum

Detinet, assumam z locus est et pluribus umbris3

Sed nimis arcta premunt olidae convivia caprae.
Tu, quotus esse velis, rescribe3 et, rebus omissis,

Atria servantem postico falle clientem.

lo

15

10

15

20·

30

