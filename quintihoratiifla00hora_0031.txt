Q. HoRATII FLACCI

CARMINUM

l

LIBER SECUNDUS.

ODE Ι.

AD ASINIUM POLLIONEM·

Morum ex Metello consule civicum,
Bellique causas, et vitia, et modos,
Ludumque Fortunae, gravesque
Principum amicitias, et arma
Nondum expiatis uncta cruoribus,
Periculosae plenum opus aleae,
Tractas‚ et incedis per ignes
Suppositos cineri doloso.
Paulum severae Musa tragoediae
Desit theatris : mox, ubi publicas
Res ordinaris, grande munus
Cecropio repetes cothurno,
Insigne moestis praesidium reis,
Et consulenti, Pollio, curiae 3
Cui laurus aeternos honores
Dalmatico peperit triumpho.
Jam nunc minaci murmure cornuum
Perstringis aures: jam litui strepunt;
Jam fulgor armorum fugace&
Terret eqUOS‚ equitumque vultus.
Audire magnos jam videor duces
Non indecoro pulvere sordidos,
Et cuncta terrarum subacta
Praeter atrocem animum Catonis.
Juno, et deorum quisquis amicior
Afris inulta cesserat impotens

10

15

20

