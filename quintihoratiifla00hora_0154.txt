⁷146 Q. HORATII FLACCI

Quod si me populus Romanus forte roget cur ff 70
Non, ut porticibus, sic judiciis fruar isdem,
Nec sequar aut fugiam quae deligit ipse vel odit:
Olim quod vulpes aegroto cauta leoni
Respondit, referam 2 “ Quia me vestigia terrent,
Omnia te adversum spectantia, nulla retrorsum.'’ 75
Bellua multorum es capitum : nam quid sequar? aut quem?
Pars hominum gestit conducere publica: sunt qui
Crustis et pomis viduas venentur avaras,
Excipiamque senes quos in vivaria mittant:
Multis occulto crescit res foenore. Verum 80
Esto, aliis alios rebus studiisque teneri;
Iidem eadem possunt horam durare probantes?
“ Nullus in orbe sinus Baiis praelucet amoenis,'’
Si dixit dives, lacus et mare sentit amorem
Festinantis heri3 cui si vitiosa libido 85
Fecerit auspicium, cras ferramenta Theanum
Tolletis, fabri. Lectus genialis in aula est?
Nil ait esse prius, melius nil coelibe vita;
Si non est, jurat bene solis esse maritis.
Quo teneam vultus mutantem Protea nodo? 90
Quid pauper? ride : mutat coenacula, lectOS,
Balnea, tonsores; conducto navigio aeque
N auseat ac locuples quem ducit priva triremis.
Si curtatus inaequali tonsore capillos
Occurri, rides ε si forte subucula pexae 95
Trita subest tunicae, vel si toga dissidet impar,
Rides. Quid, mea quum pugnat sententia secum;
Quod petiit, spernit; repetit quod nuper omisit3
AEstuat‚ et vitae disconvenit ordine toto;
Diruit, aedificat, mutat quadrata rotundis? 100
Insanire putas solemnia me, neque rides,
Nec medici crediS‚ nec curatoris egere
A praetore dati, rerum tutela mearum
Quum sis, et prave sectum stomacheris ob unguem
De te pendentis, te respicientis amici. 105
Ad summam, sapiens uno minor est Jove3 dives,
Liber, honoratus, pulcher, rex denique regum:
Praecipue sanus, nisi quum pituita molesta est.

