SATIRARUM LIB. ll. 2. ηπ

Incutiat tibi quid sanctarum inscitia legum,
Si mala condiderit in quem quis carmina, jus est

J udiciumque.

HORATIUS.

Γ Esto, si quis mala; sed bona si quis
Judice condiderit laudatus Caesare, si quis
Opprobriis dignum latraverit, integer ipse'l 85

TREBATIUS.

Solventur risu tabulae 3 tu missus abibis.

SATIRA ΙΙ.

QUAE virtus et quanta, boni, sit vivere parvo,

Nec meus hic sermo est, sed quae praecepit Ofellus
Rusticus, abnormis sapiens crassaque Minerva,

Discite, non inter lances mensasque nitentes, ·
Quum stupet insanis acies fulgoribus, et quum 5
Accvlinis falsis animus meliora recusat3

Verum hic impransi mecum disquirite—Cur hoc '3—
Dicam, si potero. Male verum examinat omnis

Corruptus judex. Leporem sectatus, equove

Lassus ab indomite, vel‚si Romana fatigat 10
Militia assuetum graecari, seu pila velox,

Molliter austerum studio fallente laborem,

Seu te-discus agit; pete cedentem aera disco:

Quum labor extuderit fastidia, siccus, inanis,

’ Sperne cibum vilem; nisi Hymettia mella Falerno 15
Ne biberis diluta. Foris est promus, et atrum

Defendens pisces hiemat mare 3 cum sale panis

Latrantem stomachum bene leniet. Undxe putas, aut

Qu? partum? Non in caro nidore voluptas

Summa, sed in te ipso est. Tu pulmentaria quaere 20
Sudando: pinguem vitiis albumque nec ostrea,

Nec scarus, aut poterit peregrina juvare lagoi'S.

Vix tamen eripiam, posito pavone, velis quin

Hoc potiuS, quam gallina, tergere palatum,

Corruptus vanis rerum3 quia veneat auro 25
Rara avis, et picta pandat spectacula cauda.

Tanquam ad rem attineat quidquam. Num vesceris isui
Quam laudas pluma? coctove num adest honor idem?

