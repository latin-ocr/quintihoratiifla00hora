EPISTOLARUM LIB. Ι. 1.

AEque neglectum pueris senibusque nocebit.
{estat ut his ego me ipse regam solerque elementis:
Non possis oculo quantum contendere Lynceus,
Nou tamen idcirco contemnas lippus inungi3
Nec, quia desperes invicti membra GlyconiS,
Nodosa corpus nolis prohibere cheragra.
Est quadam prodire tenus, si non datur ultra.
Fervet avaritia miseroque cupidine pectus?
Sunt verba et voces >quibus hunc lenire dolorem
Possis, et magnam morbi deponere partem.
Laudis amore tumes? sunt certa piacula quae te
Ter pure lecto poterunt recreare libello.
Invidus, iracundus, iners, vinosus, amator,
Nemo adeo ferus est ut non mitescere possit,
Si modo culturae patientem commodet aurem.
Virtus es‘t vitium fugere3 et sapientia prima
Stultitia caruisse. Vides, quae maxima credis
Esse mala, exiguum censum, turpemque repulsam,
Quanto devites animo capitisque labore:
Impiger extremos curris mercator ad Indos,
Per mare pauperiem fugiens, per saxa, per ignes:
Ne cures ea quae stulte‘³ miraris et optas,
Discere et audire, et meliori credere non vis?
Quis circum pagos et circum compita pugnax
Magna coronari contemnat Olympia, cui spes,
Cui sit conditio dulcis sine pubere palmae?
Vilius argentum est auro, virtutibus aurum.
“ O cives, cives, quaerenda pecunia primum est,
Virtus post nummos’' Haec Janus summus ab imo
Prodocet: haec recinunt juvenes dictata senesque,
Laevo suspensi loculos tabulamque lacerto.
Si quadringentis sex septem millia desunt,
Est animus tibi, sunt moreS, et lingua, fidesque3
Plebs eris. At pueri ludentes, “ Rex eriS‚' 'aiunt,
“ Si recte facies. ‘² Hic murus aeneus esto,
Nil conscire sibi, nulla pallescere culpa.
Roscia, dic sodeS‚ melior lex, an puerorum est
N aenia, quae regnum recte facientibus offert,
Et maribus Curiis et decantata Camillis?
Isne tibi melius suadet, qui, rem facias3 rem,
Si possis, recte3 si non, quocunque modo rem· ,ψ
Ut propius spectes lacrymosa poemata Pupi:
An qui fortunae te responsare superbae

Liberum et effictum praesens hortatur et aptat?

14⁵²

30

40

55

