CARMINUM LIB. Ι.

Proximos illi tamen occupavit
Pallas honores.

Proeliis audax, neque te silebo,

Liber, et saevis inimica virgo

Belluis3 nec te metuende certa
Phoebe sagitta.

Dicam et Alciden; puerosque Ledae,

Hunc equis, illum superare pugnis

Nobilem: quorum simul alba nautis
Stella refulsit,

Defluit saxis agitatus humor3

Concidunt venti, fugiuntque nubes ;

Et minax, nam sic voluere, ponto
Unda recumbit.

Romulum post hos prius, an quietum *

Pompili regnum memorem, an superbos

Tarquini fasces, dubito, an Catonis
Nobile letum.

Regulum, et ScaurOS‚ animaeque magnae

Prodigum Paulum, superante Poeno,

Gratus insigni referam Camoena,
Fabriciumque.

Hunc, et incomptis Curium capillis,

Utilem bello tulit, et. Camillum,

Saeva paupertas, et avitus apto
Cum lare fundus,

Crescit occulto velut arbor aevo ε

Fama Marcelli: micat inter omnes

Julium sidus, velut inter ignes
Luna minores.

Gentis humant-e pater atque custos,

Orte Saturno, tibi cura magni

Caesaris fatis data 3 tu secundo
Caesare regnes.

Ille, seu Parthos Latio imminentes

Egerit justo domitos triumpho,

Sive subjectos Orientis orae “
Seras et Indos,

Te minor latum reget aequus orbem:

Tu gravi curru quaties Olympum3

Tu parum castis inimica mittes
Fulmina luciS.

20

40

50

