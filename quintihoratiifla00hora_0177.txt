EPISTOLARUM LIB. Ι. 20.

Hinc illae lacrymae. Spissis indigna theatris
Scripta pudet recitare, et nugis addere pondus,

Si dixi: “ Rides,’' ait, “ et Jovis auribus ista
Servas: fidis enim manare poetica mella

Te solum, tibi pulcher.'' Ad hrec ego naribus uti
Formido :⁷ et, luctantis acuto ne secer ungui,

“ Displicet iste locus,'' clamo, et diludia posco.
Ludus enim genuit trepidum certamen et iram,
Ira truces inimicitias et funebre bellum.

EPISTOLA XX.

AD LIBRUM SUUM.

VERTUMNUM Janumque, liber, spectare videris3
Scilicet ut prostes Sosiorum pumice mundus.
Odisti claves et grata sigilla pudico:

Paucis ostendi gemis, et communia laudas)
Non ita nutritus. Fuge quo descendere gestis:
Non erit emisso reditus tibi. “ Quid miser egi?
Quid volui ‘3” dices, ubi quid te laeserit ; et scis
In breve te cogi, plenus quum languet amator.
Quod si non odio peccantis desipit augur,

Carus eris Romae‚ donec te deserat aetas.
Contrectatus ubi manibus sordescere vulgi
Coeperis, aut tineas pasces taciturnus inertes,
Aut fugies Uticam, aut vinctus mitteris Ilerdam.
Ridebit monitor non exauditus 3 ut ille

Qui male parentem in rupes protrusit asellum
Iratus: quis enim invitum servare laboret?

Hoc quoque te manet, ut pueros elementa docentem
Occupet extremis in vicis balba senectus.

Quum tibi sol tepidus plures admoverit aureS‚
Me libertino natum patre, et in tenui re

Majores pennas nido extendisse, loqueris3

Ut, quantum generi demas, virtutibus addas:
Me primis Urbis belli placuisse domique,
Corporis exigui, praecanum, solibus aptum,
Irasci celerem, tamen ut placabilis essem.

Forte meum si quis te percontabitur aevum,

Me quater undenos sciat implevisse Decembres,
Collegam Lepidum quo duxit Lollius anno.

169

10

15

