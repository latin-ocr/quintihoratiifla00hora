168 Q. HORATII FLACCI

EPISTOLA xlx.

AD MAECENATEM. 1

Pmsco si credis, Maecenas docte, Cratino,
Nulla placere diu nec vivere carmina possunt,
Quae scribuntur aquae potoribus: ut male sanos
Adscripsit Liber Satyris Faunisque poetas,
Vina fere dulces oluerunt mane Camoenae.
Laudibus arguitur vini vinosus Homerus:
Ennius ipse pater nunquam, nisi potus, ad arma
Prosiluit dicenda. ‘⁶ Forum putealque Libonis
Mandabo siccis, adimam cantare severis.''

Hoc simul edixit, non cessavere po'etae
Nocturno certare mero, putere diurno.
Quid, si quis vultu torvo ferus et pede nudo
Exiguaeque togae simulet textore Catonem,
Virtutemne repraesentet moresque Catonis ‘C
Rupit Iarbitam Timagenis aemula lingua,
Dum studet urbanus, tenditque disertus haberi.
Decipit exemplar vitiis imitabile: quod si
’ Pallerem casu, biberent exsangue cuminum.
O imitatores, servum pecus, ut mihi saepe
Bilem, saepe jocum, vestri movere turnultus!

Libera per vacuum posui vestigia princeps3
Non aliena meo pressi pede. Qui sibi fidit,
Dux regit examen. Parios ego primus iambos
Ostendi Latio, numeros animosque sequutus
Archilochi, non res et agentia verba Lycamben.
Ac, ne me foliis ideo brevioribus ornes
Quod timui mutare modos et carminis artem,

Temperat Archilochi Musam pede mascula Sappho,
. Temperat Alcaeus : sed rebus et ordine dispar3

Nec socerum quaerit, quem versibus oblinat atris ;
Nec sponsae laqueum famoso carmine nectit.
Hunc ego, non alio dictum prius ore, Latinis
Vulgavi fidicen: juvat immemorata ferentem
Ingenuis oculisque legi, manibusque teneri.

Scire velis mea cur ingratus opuscula lector
Laudet ametque domi, premat extra limen iniquusf!
Non ego ventosae plebis suffragia venor
Impensis coenarum et tritae munere vestis;

Non ego, nobilium scriptorum auditor et ultor,
Grammaticas ambire tribus et pulpita dignor:

10

15

·2o

30

ιο

