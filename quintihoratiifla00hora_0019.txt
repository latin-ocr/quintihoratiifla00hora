CARMINUM LIB. 1.

Imbelli cithara carmina divides3

Nequidquam thalamo graves
Hastas‚ et calami spicula Gnosii,
Vitabis, strepitumque, et celerem sequi
Ajacem: tamen, heu serus! adulteros

Crines pulvere collines.
Non Laertiaden, exitium tuae
Gentis, non Pylium Nestora respicis?
Urgent impavidi te Salaminius

Teucer, te Sthenelus sciens
Pugnae, sive opus est imperitare equis,
Non auriga piger. Merionen quoque
Nosces. Ecce furit te reperire atrox

Tydides, melior patre:
Quem tu, cervus uti vallis in altera
Visum parte lupum graminis immemor,
Sublimi fugies mollis anhelitu,

Non hoc pollicitus tuae.
Iracunda diem proferet Ilio
Matronisque Phrygum classis Achillei:
Post certas hieme-s uret Achai'us

Ignis Pergameas domos.’'

ODE XIV.
PALINODIA.

O MATRE pulchra filia pulchrior,
Quem criminosis cunque voles modum
Pones iambis; sive flamma,

Sive mari libet Hadriano.
Non Dindymene, non adytis quatit
Mentem sacerdotum incola Pythius.
Non Liber aeque, non acuta
Sic geminant Corybantes aera,
Tristes ut irae ; quas neque Noricus
Deterret ensiS‚ nec mare naufragum,
Nec saevus ignis, nec tremendo
Jupiter ipse ruens tumultu.
Fertur Prometheus addere principi
Limo coactus particulam undique
Desectam, et insani leonis

Vim stomacho apposuisse nostro.

11
15

20

10

15

