EPISTOLARUM LIB. Ι. 8. 9. 155

EPISTOLA VIII.

AD CELSUM ALBINOVANUM.

CssLso gaudere et bene rem gerere Albinovano,

Musa rogata, refer, comiti scribaeque Neronis.

Si quaeret quid agam 3 dic, multa et pulchra minantem,
Vivere nec recte, nec suaviter : haud quia grando
Contuderit viteS, oleamve momorderit aestus3 5
N ec quia longinquis armentum aegrotet in arvis;

Sed quia, mente minus validus quam corpore toto,

Nil audire velim, nil discere, quod levet aegrum3

Fidis offendar medicis, irascar amiciS,

Cur me funesto properent arcere vetern03 10
Quae nocuere sequar3 fugiam quae profore credam 3

Romae Tibur amem ventosus, Tibure Romam.

Post haec, ut valeat, quo pacto rem gerat et se,

Ut placeat juveni, percontare, utque cohorti,

Si dicet, “ Recte '³ : primum gaudere; subinde 15
Praeceptum auriculis hoc instillare memento ε

“ Ut tu fortunam, sic nos te, Celse, feremus.’'

EPISTOLA IX.

AD CLAUDIUM NERONEM.

· Summum, Claudi, nimirum intelligit unus

Quanti me facias ε nam, quum rogat, et prece cogit
Scilicet, ut tibi se laudare et tradere coner,

Dignum mente domoque legentis honesta N eronis;
Munere quum fungi propioris censet amici 3 5
Quid possim videt ac novit me valdius ipso. ”

Multa quidem dixi cur excusatus abirem ;

Sed timui mea ne finxisse minora putarer,

Dissimulator opis propriae, mihi commodus uni.

Sic ego, majoris fugiens opprobria culpae, 10
Frontis ad urbanae descendi praemia. Quod si

Depositum laudas ob amici jussa pudorem,

Scribe tui gregis hunc, et fortem crede bonumque.

