74

CARMINUM LIB. IV

Te belluosus qui remotis
Obstrepit Oceanus Britannis,
Te non paventis funera Galliae
Duraeque tellus audit Iberiae:
Te caede gaudentes Sicambri
Compositis venerantur armis.

ODE XIV.

AUGUSTI LAUDES.

Pncmms voientem proelia me loqui
Victas et urbes increpuit lyra,
Ne parva Tyrrhenum per aequor

Vela darem. Tua, Caesar, aetas
Fruges et agris rettulit uberes,

Et signa nostro restituit Jovi
Direpta Parthorum superbis

Postibus, et vacuum duellis
Janum Quirini clausit, et ordinem
Rectum et vaganti fraena licentiae

Injecit, amovitque culpas,

Et veteres revocavit artes,

Per quas Latinum nomen et Italae
Crevere vires, famaque et imperi
Porrecta majestas ad ortum

Solis ab Hesperio cubili.
Custode rerum Caesare, non furor
Civilis, aut vis eximet otium3

Non ira, quae procudit enses,

Et miseras inimicat urbes.

Non qui profundum Danubium bibunt
Edicta rumpent J ulia, non Getae,
Non Seres, infidive Persae,

Non Tanaim prope flumen orti.
Nosque et profestis lucibus et sacriSâ€š
Inter jocosi munera Liberi,

Cur'n prole matronisque nostris,
Rite deos prius apprecati,
Virtute functos, more patrum, duces,

Lydis remixto carmine tibiis,
Trojamque et Anchisen, et almae
Progeniem Veneris canemus.

10

15

