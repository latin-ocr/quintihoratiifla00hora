98 Q. HORATII FLACC 1

Urgeris turba circum te stante, miserque 135
Rumperis et latras, magnorum maxime regum.

Ne longum faciam: dum tu quadrante lavatum

Rex ibis, neque te quisquam stipator, ineptum

Praeter Crispinum, sectabitur3 et mihi dulces

Ignoscent, si quid peccavero stultus, amici; 140
Inque vicem illorum patiar delicta libenter,

Privatusque magis vivam te rege beatus.

SATIRA IV.

EUPOLIS atque Cratinus Aristophanesque, poetae,

Atque alii quorum comoedia prisca virorum est,

Si quis erat dignus describi, quod malus, aut fur,

Quod moechus foret, aut sicarius, aut alioqui

Famosus, multa cum libertate notabant. 5
Hinc omnis pendet Lucilius, hosce sequutus,

Mutatis tantum pedibus numerisque3 facetus,

Emunctae naris, durus componere versus.

Nam fuit hoc vitiosus3 in hora saepe ducentos,

Ut magnum, versus dictabat, stans pede in uno. 10
Quum flueret lutulentus, erat quod tollere velles:

Garrulus, atque piger scribendi ferre laborem,

Scribendi recte 3 nam ut multum, nil moror. Ecce,
Crispinus minimo me provocat.—Accipe, si vis,

Accipe jam tabulas; detur nobis locus, hora, 15
Custodes, rideamus uter plus scribere possit. —

D1 bene fecerunt, inopis me quodque pusilli

Finxerunt animi, raro et perpauca loquentis:

At tu conclusas hircinis follibus auras,

Usque laborantes, dum ferrum molliat ignis, 20
Ut mavis, imitare Beatus Fannius, ultro

Delatis capsis et imagine! quum mea nemo

Scripta legat, vulgo recitare timentiS, ob hanc rem,

Quod sunt, quos genus hoc minime juvat, utpote plures
Culpari dignos Quemvis media erue turba: 25
Aut ob avaritiam, aut misera ambitione laborat.

Hunc capit argenti splendor3 stupet Albius aere:

Hic mutat merces surgente a sole ad eum quo

Vespertina tepet regio3 quin per mala praeceps

Fertur, uti pulvis collectus turbine, rie quid 30
Summa deperdat metuenS, aut ampliet ut rem.

