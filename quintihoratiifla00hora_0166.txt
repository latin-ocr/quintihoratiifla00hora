158 Q. HORA'rn FLAccr ⁸

Coelum, non animum, mutant, qui trans mare currunt.
Strenua nos exercet inertia : navibus atque

Quadrigis petimus bene vivere. Quod petiS, hic est,

Est Ulubris, animus si te non deficit aequus, 30

EPISTOLA XII.

AD ICCIUM.

Fauc'rmus Agrippae Siculis, quos colligis, Icci,
Si recte frueris, non est ut copia major
Ab Jove donari possit tibi: tolle querelas3
Pauper enim non est, cui rerum suppetit usus.
Si ventri bene, si lateri est pedibusque tuis, nil 5
Divitiae poterunt regales addere majus.
Si forte in medio positorum abstemius herbis
Vivis et urtica, sic vives protinus, ut te
Confestim liquidus Fortunae rivus inauret:
Vel quia naturam mutare pecunia nescit ; 10
Vel quia cuncta putas una virtute minora.
Miramur si Democriti pecus edit agellos
Cultaque, dum peregre est animus sine corpore velox;
Quum tu, inter scabiem tantam et contagia lucri,
Nil parvum sapiaS‚ et adhuc sublimia cureS, 15
Quae mare compescant causae, quid temperet annum3
Stellae sponte sua jussaene vagentur et errent ;
Quid premat obscurum lunae, quid proferat, orbem;
Quid velit et possit rerum concordia discors3
Empedocles, an Stertinium deliret acumen? 20
Verum, seu pisces, seu porrum et caepe trucidas,
Utere Pompeio Grospho ; et, si quid petet, ultro
Defer: nil Grosphus nisi verum orabit et aequum.
Vilis amicorum est annona, bonis ubi quid deest.
Ne tamen ignores quo sit Romana loco res : 25
Cantaber Agrippae‚ Claudi virtute Neronis
Armenius cecidit: jus imperiumque Phraates
Caesaris accepit genibus minor : aurea fruges
Italiae pleno diffudit Copia cornu.

