Q. HORATII FLACCI

Nos cantabimus invicem
Neptunum, et virides Nereidum comas:
Tu curva recines lyra
Latonam, et celeris spicula Cynthiae:
Summo carmine, quae Cnidon
Fulgentesque tenet Cycladas, et Paphon
Junctis visit oloribus z
Dicetur merita Nox quoque naenia.

 

 

ODE XXIII.

AD MAECENATEM.

TYRRHENA regum progenies, tibi
Non ante verso lene merum cado
Cum flore, Maeoenas, rosarum, et
Pressa tuis balanus capillis

Jamdudum apud me est. Eripe te morae:

Ne semper udum Tibur et AEsulae
Declive contempleris arvum, et
Telegoni juga parricidae.
Fastidiosam desere copiam, et
Molem propinquam nubibus arduis:
Omitte mirari beatae

Fumum et opes strepitumque Romae.

Plerumque gratae divitibus vices ;
Mundaeque parvo sub lare pauperum
Coenae‚ sine aulaeis et ostro,
Sollicitam explicuere frontem.
J am clarus occultum Andromedes pater
Ostendit ignem 2 jam Procyon furit,
Et stella vesani Leonis,
Sole dies referente siccos.
J am pastor umbras cum grege languido
Rivumque sessus quaerit, et horridi
Dumeta Silvani3 caretque
Ripa vagis taciturna ventis.
Tu civitatem quis deceat status
Curiis, et Urbi sollicitus times
Quid Seres et regnata Cyro
Bactra parent, Tanaisque discors.
Prudens futuri temporis exitum
Caliginosa nocte premit Deus ,

10

15

10

15

20

30

